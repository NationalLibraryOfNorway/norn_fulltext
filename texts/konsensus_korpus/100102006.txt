GYLDENDALS SKOLEUTGÅVER f * . / .
AV NORSKE FORFATTERE
IVAR AASEN
ERVINGEN
SONGSPEL I EI VENDING
INNLEIING OG ORD-FORKLÅRINGAR
VED
PER THORSON
GYLDENDAL NORSK FORLAG
OSLO 1949
* Z = ZFXj9 / j ? • ' , '
V
* - l J ' -
t
ys >
Hestholms Boktrykkeri
INNLEIING
Ivar Aasens Ervingen kom ut fyrste gongen i 1855 , ° g v » r t framsynt same året på Det Norske Theater i Kristiania . Sidan har stykket vore mykje spela på teater og i ungdomslag , og det er prenta i mange seinare utgåvor . Det har vorte eit « folkestykke » i dobbel meining . Serleg omtykte er songane — sume av dei er no allemanns-eige . I seg sjølv høyrer Ervingen ikkje til dei « store » skodespeli - det har i minste laget av dramatisk spaning . Men det gjev eit ekte og trurøke bilete frå norsk bondeliv , og emnet er kledd i ein målbunad som og er sant norsk . Som Bjørnson skreiv då stykket kom ut : « Her er Bonden og Bondens Levesæt . Her er han endelig uden Skryderi , uden blaseret Naivitet eller sentimentalt Drømmeri . Her er han , sund og sterk og klog og god - og med sit eget Sprog . » Det går eit sterkt nasjonalt drag gjennom Ervingen , og ein kan mest seia at det er noko symbolsk med heimkoma åt Amund : liksom denne odelsguten vinn att farsgarden , såleis skal folket vårt koma attende til fedrearven sin i kultur , mål og seder . Det tarv ikkje lenger berre apa etter det framande . Heimhug og fedrelandskjærleik er det som møter oss i Aasens stykke . Denne nye utgåva har « uavkorta » tekst . Utgåva er tenkt til skulebruk . Rettskrivingi er den offisielle frå 1938 , men er haldi så nær Aasens som det er høve til — med bruk av nokre tillatne sideformer . ( I songane gjer stundom versemål og rim at ein må halda på former som ganga , heve , deim . ) Musikknotane , som ein finn attarst i boki , er oppsette av statsstipendiat Arne Bjørndal . Utgjevaren .
PERSONANE :
Hermann Sauenbach , som bur på garden Flåvik . Inga , dotter hans .
Olav i Bakken , grannen hans . Gunnhild , kona åt Olav . Amund , erving til Flåvik . Trond på Bøen , ungkar .
i
Stad : ein lund attved husi i Flåvik .
Alle personane talar nynorsk , så nær som Hermann .
7
FYRSTE KOMA
TROND : Det er då sant som folk seier likevel , at Flåviki er venaste garden i heile bygdi . Hadde eg hatt denne garden , så skulle eg leva som ein herremann og ha alle ting etter min eigen vilje og blåsa åt heile bygdi . Og eg tenkjer mest at eg skal ha han dg. Han Hermann er ikkje nokon jordmann vidare ; han kjem til atters år for år , og så vert han vel snart lei av det og vil gjeva frå seg alt i hop . No er dotter hans fullvaksi og , og den som får henne , han får jordi med. Det er noko å trøyta seg etter ; — eg må ha henne ; eg skal ha henne . Ho læst no så at ho vil ikkje ha meg , men det bryr eg meg ikkje stort om ; når ho ser at det ikkje kjem nokon annan , så tenkjer eg nok ho vil . Og no har eg laga det så at ikkje nokon skal koma i vegen for meg ; for eg har sett det ordet ut over bygdi at det er avgjort med oss to , og heile grendi trur at me er festarfolk og skal snart ha bryllaup . Men no lyt eg tala fint med faren dg , og få han til å samtykkja for alvor ; for han er så lei med det at han seier berre : « Det hastar ikkje » og « Me kan talast om det ein annan gong » og meir slikt . Eg vil ikkje vita av slikt , eg vil ha ei visse ; for det er så mangt som kan koma på , må vita . — Men der ser eg han kjem reikande ; no lyt eg nøyta meg ; for eg ser han er i godlaget sitt , så blid og fin at det er reint ofseleg ; det må vera dette gode veret som gjer det ; for han er liksom solskinfuglen : han syng berre i solskinet og ikkje oftare .
f
8
l
ANDRE KOMA
Hermann og Trond .
HERMANN : Nå , er det du Trond som er ute og går ?
TROND : Ja , eg gjekk og såg ut over marki , eg tykkjer det er så hyggeleg å sjå på grødet , kor vent det står både på åker og eng ; det er ein stor hugnad .
HERMANN : Ja , det kan ikke nektes , her står et vakkert grøde ; får vi bare en god høst , så vil det bli noe av dette .
TROND : Det ser no vent ut allstad i år , men ' så er det då ingenstad slikt som her , likevel ; det syner seg der som er folk som kan driva jordi ; det vert anna slag enn der som ho ikkje er drivi . ( For seg sjølv . ) Eg lyt no gjøla for han noko , må vita .
HERMANN : A ja , - man skulle tro det ; imidlertid har jeg dog ikke sett den framgang som jeg ventet ; det må være noe galt med jordbunnen , hva det nå er . Jeg syntes meget godt om dette en tid , men nå ønsker jeg nesten at jeg ikke hadde befattet meg dermed . Disse småforbedringer er bare til utarmelse ; man burde gjøre noe stort , men dertil behøver man penger eller rettere sagt en kapital , og disse ting er ikke alltid så lette å oppdrive .
TROND : Å , det var no vel ikkje så vanskeleg for ein slik mann som De er . Og om De kunne verta lei av bruket og tykkjast trenga til ei liti kvild , og De kanskje ville ha ein hjelpesmann , som kunne ha noko lite å leggja attåt det som er før , så ville De visst ikkje stå opprådd for det . Det er fulla dei som ville vera både glade og fegne , når dei kunne koma i eit slikt rom .
HERMANN : Det kunne måskje være tjenligst å innrette det således ; imidlertid har jeg ikke riktig bestemt meg ennå .
TROND : Det er sant , om eg skulle vera så djerv å spørja : Har De tenkt noko på dette som me tala om sist ?
Gjøla , smeikja , sleiska .
9
HERMANN : Nå ja , du mener vel dette her med ' min datter ? Ja , jeg har riktignok tenkt på det ; men i slike ting må man gi seg tid og betenke seg vel . Men du har jo seiv talt med henne ; vet du nå om hun virkelig er vel fornøyd med denne bestemmelse ?
Trond ( for seg sjølv ) : Det er gale å seia sant og verre å lyga . Eg lyt slå ein krok på . ( Høgt . ) Eg tenkjer no så , eg , at ho vil fyrst høyra kva De vil sjølv , og sidan tenkjer eg at ho rettar seg etter det .
HERMANN : Ja , ja , så kan vi altså tale nærmere derom en annen gang . Jeg skal tale med henne om det .
TROND : Det var mykje snilt . Og om eg torde tenkja så stort at De ville telja henne til og leggja eit godt ord for meg , hadde det vore oversleg vel . Men no torer eg ikkje hefta Dykk lenger ; for De kan vel ha mangt anna å tenkja på 6 g. Far vel , herr Sauenbach . ( Går . )
TREDJE KOMA
HERMANN ( åleine ) : Det er ganske morsomt å se hvorledes den klodrian sleper og strever for å snakke fint og høflig , uten å forstå at en sådan mann som jeg nok alltid vil kunne se hvor liten dannelse det stikker under . Han er en stymper som så mange andre ; han forstår ikke å gjøre seg elsket av et pikebarn ; men det er ulykken at jeg nettopp trenger til en sådan mann som har noe å gjøre med , og derfor må jeg være nedlatende og holde gode miner til slett spill . Trond har både gard og formue ; der ville jeg altså være sikker , enten det nå gikk så eller så med det øvrige , f . eks. med denne odelssak , som jeg nå får på halsen . Det var da også et vågespill av meg å kjøpe denne gard uten å være riktig sikker på at det ikke fantes noen arving ; jeg hørte riktignok
f
10
at der hadde vært en arving , men han var jo borte for lang tid siden ; man trodde fullt og fast at han var omkommet på en reise til Amerika , og således holdt jeg meg ganske trygg . Nå kommer man og forteller meg at arvingen ikke bare er i live , men at han endog er kommet hjem for å gjøre sin rett gjeldende . Men han skal ikke glede seg for tidlig ; for det kan nok hende at hans rett er forspilt .
FJERDE KOMA Inga . Hermann .
INGA : Far , det var ein mann oppi garden , som ville tala med deg .
HERMANN : Å , det er vel ikke noe som haster synderlig . Men hør nå , Inga ; jeg tenkte just på å tale med deg om noe viktig . Trond på Bøen har nettopp vært hos meg og talt om deg ; han har naturligvis talt med deg seiv også , og hva har du da svart ham ?
INGA : Eg svara at eg vil ikkje ha han .
HERMANN : Ja , men det var stygt av deg , det skulle du ikke gjøre . Det er denne bondevis du har vent deg til , nemlig å si allting så beint fram på en eneste gang . Om det nå ikke var så ganske etter ditt tykke , så skulle du likevel ha snakket høflig og for eksempel sagt at du behøvde tid til å betenke deg eller noe slikt .
INGA : Ja , men det veit eg då ikkje , kva det skal vera tii at ein skal fara så og gjøla for folk , når ein ikkje meiner noko med det .
HERMANN : Ja , ser du , det er mangt som man ikke skjønner i ungdommen , men siden kommer det dog med årene ; blant annet lærer man at et godt utkomme er dog alltid det fornemste i verden . Da jeg for noen år siden
11
holdt opp med landhandleriet og flyttet hit , mente jeg at allting nå skulle gå så fortreffelig , men det har dessverre ikke gått så godt som jeg tenkte ; det går til atters , eller rettere sagt , det går tilbake . Når vi nå kunne komme i forbindelse med en mann som eier noe , så kunne vi snart opprette de falne saker og være lykkelige på alle sider . Og derfor synes jeg at dette tilbud ifrå Trond ikke er så ganske å forakte ; det kunne hende seg at vi ville angre på å ha forkastet det .
INGA : Men kunne det ikkje og henda at me ville angra på at me hadde teke imot det ?
HERMANN : Nå , du vil også være klok ! A jo , det kunne kanskje være mulig , men det er dog ikke så sannsynlig . Jeg vet nok hva du tenker på ; det er denne ungdommens sedvanlige drøm : man tenker at det skal gå til likedan som i disse eventyr og kjærlighetshistorier som man hører ; man går og venter på at det skal komme en forelsket ridder , så vakker og så mannhaftig og galant at ingen har sett slikt ; så skal det bli giftermål , og siden skal det ikke være annet enn bare kjærlighet og kjæleri og fornøyelse så lenge som livet vil vare . Men det går ikke riktig således i livet . Dels hender det at den rette ridder ikke vil komme ; dels hender det også at det kommer en som man anser for den rette ; men han kommer da så fattig og suiten som en skrubb ifrå skogen , og så kommer det en baketter , som de kaller Smale- Hans , og han pleier å fare så ille med disse søte drømmer at det omsider ikke finnes noe spor tilbake av den hele herlighet . — Men si meg nå engang , synes du da ikke riktig om denne Trond ?
INGA : Nei .
HERMANN : Jeg må riktignok tilstå at det var en tid da også jeg hadde andre planer ; jeg tenkte nemlig at du skulle få en oppdragelse , således at du kunne bli et passende gifte , eller rettere sagt et passende parti for en mann av bedre stand . Men omstendighetene tillot meg ikke riktig å
12
fullføre mitt forsett , eller rettere sagt å realisere min idé . Din yngre søster hadde større lyst til å komme ut i verden , og så sendte jeg henne til byen for å lære litt folkeskikk ; men en av dere syntes jeg at jeg måtte ha hjemme . Så var din mor død , og så kunne jeg ikke holde deg inne lenger ; du klaget alltid over at det var så langsomt og kjedelig ; du måtte ha selskap , du kunne ikke leve uten selskap , og da her nå ikke fantes annet selskap enn bare bondefolk , så gikk du der og tumlet omkring iblant dem så lenge at du ble seiv en bondetøs i bunn og grunn . Når nå din søster en gang kommer hjem , så er hun en anselig dame , og du er en bondeslamse , som går i stakk og livstykke og taler bygdemål . — A ja , det er just ikke første gang at slikt hender ; det går nå så opp og ned med folk i verden .
INGA : Ja , men eg tykkjer det er no så morosamt , eg , å fylgja bondevisi ; då kan ein ha selskap både støtt og stendig , og ha kjenningar i kvart einaste kot i heile sokni . Og folket synest eg er slett ikkje lastande ; for dei er både snille og vituge og veit vel kor dei skal gjera folk til vilje , når ein berre kjem i kjennskap med dei .
HERMANN : Å ja , du har ikke adgang til å se noe bedre ; derfor synes du at det er vel alt sammen . Men siden du nå er så vel fornøyd med denne skikk , så synes jeg nettopp at en mann som Trond kunne ikke være å forakte . Imidlertid vil jeg for det første kun be om at du må være høflig imot ham og ikke vise ham så tvert ifrå deg ; forresten behøver vi jo ikke å haste med avgjørelsen . — Men nå må jeg hjem for å se hva der er å utrette . ( Går . )
INGA ( åleine ) : Jau , det ser hugnadleg ut ! Men det kan no endå vera , når det ikkje er verre . Eg lyt no prøva å tala snilt med honom , sidan han far vil det ; men eg hadde no større hug til å seia meiningi reint ut . — Nei , eg har sett ein gut i dag — det var anna slag ; eg tykkjer eg berre lengtar at eg skal sjå han att. Men — eg veit ikkje eingong kvar han er ifrå og dess minder noko anna . ( Går . )
13
FEMTE KOMA Amund . Sidan Inga .
AMUND : A , så skulle eg då vera så lukkeleg at eg skulle koma att på desse tuftene og sjå att gamle fødestaden endå ein gong ! Her kan eg seia at eg kjenner meg att på alle sidor : fjorden og strandi , liene og fossane og fjellgarden rundt ikring - alt saman er gamal kjennskap , eg tykkjer eg kjenner kvar ein stein og kvar ei tuve oppigjennom alle bergsidone . Eg tykkjer endå at eg kjenner himmelen som er oppover ; eg har sett han på andre stader dg , men det var liksom han hadde ein annan let , som ikkje var den rette ; her har han den rette leten . Og folket som eg møter på vegen , er som det var sysken alt i hop ; eg har aldri skjøna folk så vel på nokon annan stad ; når dei heldt på å gartast og le på det likaste , så tykte eg at det var ingenting til å le åt ; og når eg skulle seia noko som eg meinte var morosamt og fyndig , så stod dei berre og glana , og det såg så ut at dei tykte det var berre gapesnakk alt i hop ; så er det når folk ikkje skjønar kvarandre . Her er det på ein annan måte ; her slepp eg å ottast for at folket skal ikkje skjøna kva eg seier ; det er ikkje så at eg treng om å trivla etter ordi når eg har noko å fortelja , skal eg tru . - A , eg er så inderleg glad . ( Syng . )
Her er det land som hugar meg best , og hit hev eg lengta lenge ,
her var det støtt som hugen var fest og gjekk i sitt gamle gjenge .
Vida hev eg flutt og fare ikring , aldri såg eg slike hyggelege ting . Ja , mykje hev eg sett
og meir hev eg frett , men her hev eg sett det beste .
Gartast , skjemta .
14
Her er vel jordi hugleg å sjå og yndeleg på alle tider , helst når ho heve sumarsplaggi på og blømer til dei øvste lier . Aldri vill ' eg bytt i nokon-handa skatt denne vår sæle sumarljose natt ,
då jordi ligg i skrud og søv som ei brud
og dagen vaker trutt om landet .
Her heve alt ein venare let , han gjerer meg så godt i hjarta ; her er det rett som alt hadde vit og kunne både le og garta . Folket og eg er likesom eitt ; alt kva dei seier , skjønar eg så greitt ; og aldri er der ord
på all den vide jord
som ganga meg så til hjarta .
Her kan eg kjenna bygder og bol og berg i så ymse rader ; fjøre og fjell og himmel og sol er kj endar ' enn andre stader . Sårt hev eg sakna heimen ei tid , difor er han no så kjær og så blid . Lat koma kva som kan ,
eg møter som ein mann , og aldri fer eg ut or landet .
Nei , ut or landet fer eg ikkje , men ut or garden ? — ja , det er eitt anna spørsmål . Stakkars Amund , du gleder deg på tunt øl . Det er ingen heime som ventar på deg , og ingen som vil sjå deg heller . Det er kome nytt folk i farshuset , og vil du sjå inn i det , så lyt du tigga fint om lov , og det
15
kan gjerne henda at du slepp ikkje inn heller . Du eig ikkje så mykje hus som eit geitfjøs , ikkje så mykje jord som ein nepe-reit ; alt saman er gått frå deg og kome i framande hender , og det kan lett laga seg så at du får ikkje att eit einaste grann av alt i hop , og så lyt du fara ut att like snau som du kom , og kanskje ein god mon snauare . ( Fell i tankar . )
INGA ( kjem inn frå høgre sida og stig fram på tilet , men ser ikkje Amund ) : No skal det vera moro å gå bort på leikvollen og sjå om der er mykje folk ; for der må no vel vera leikstemne i dag og liksom hine sundagane . ( Syng . )
Du sundagskveld , du sundagskveld , du er då alltid min beste kveld ; du ljose , blide sundagskveld ,
du er då min kjæraste kveld .
Når ungdomen sankast or bygdi her ned til gaman og song etter gamal sed , til dans og sprang på den grøne vang , då fell ikkje stundi lang .
Dei bygdefolk , dei bygdefolk dei hava so streval ein sumarsbolk ; dei bygdeborni lengtar so hardt at helgi ho koma skal snart . Dei får ikkje tider te koma i lag , når ikkje det hender ein heilagdag ; dei får ikkje tid ei einaste ri
så lenge som vyrka lid .
( Med same ho snur seg og vil gå ut til vinstre , kjem ho til å sjå Amund og spring redd attende . )
AMUND : Nei — er ho alt borte , og eg fekk ikkje tala med henne ? Er det ein draum dette , eller kva for ei synkverving kan det vera ? Ein song som eg ikkje har høyrt og ein tone som eg heller ikkje har høyrt ; det var liksom det
Nepe-reit , liten nepe-åker .
16
skulle vera eit framandt lag og eit kjent lag i hop i same songen , ein svip av utlandet og ein svip av fødelandet samanmengde . Og gjenta var den same som eg har sett før i dag ; eg skulle kjent henne att mellom hundre andre ; for eg lika henne så godt frå det fyrste eg såg henne , at eg tykte eg kunne aldri verta lei av å sjå på henne . Å nei , det var ei synd at eg skulle skræma henne , men eg kunne slett ikkje til det . Og like eins at eg ikkje skulle få tala med henne og orsaka meg og beda at ho ikkje ville vera harm på meg ; — no kanskje får eg ikkje sjå henne meir att. Å , det må vera eit inderleg godt hjarta , det kunne eg merka så vel på laget hennar , då ho song om bygdeborni , kor dei lengta etter helgi .
SJETTE KOMA Olav . Amund .
OLAV : Det var det eg tenkte ; eg hadde mest ei von om at eg skulle finna deg her på denne staden . Sit i fred , go ' mann , og velkomen skal du vera på gamle tuftene , og gjev det må vera til heppe og til hugnad både for den eine og den andre ! Du kan ikkje tru kor glad eg har vore sidan i dag , då eg såg at du var heimkomen ; eg ville mest ikkje tru mine eigne augo ; for me hadde ikkje høyrt noko om deg på så lang ei tid , og det siste me høyrde , var det at du skulle vera bortkomen . Det er Si mange drøsor som kjem inn i bygdene ; det er som dei seier : dei lyg så lenge til dei trur det sjølve .
AMUND : Det er ikkje anna ventande enn at folk må tru slikt , når ein er så lenge borte og ikkje kan koma til å senda nokor helsing heim att. Eg hadde fulla tenkt å koma heim att før , men det vart ikkje noko av det . OLAV : Det er sant — det var så lite me fekk tala om det i stad : kor kom det til at du vart så lenge borte ?
Samanmengde , samanblanda ( til mengja )
Drøse , slarve-røde , « sladderhistorie » .
AMUND : Du veit kanskje at det var tanken min at eg skulle ut og tena noko-lite pengar , så eg kunne hjelpa han far til å setja garden i stand og greia skuldi hans ; for eg visste at det var smått for han ; no var det inkje å tena den gongen , utan ein for noko langt vekk , og så for eg då sud i landet , og sidan for eg utanlands og tenkte alltid så at dess lenger eg kom , dess meir skulle det løna seg . Men det er som dei seier om pengane : dei er seine å sanka og snare å øyda , og der ein tener mykje , der tærer ein mykje og ; og difor vart det lenge før eg tyktest vera buen til å fara heim att. Og ikkje fekk eg nokon fretnad heimanfrå heller , før eg frette det som eg minst ville høyra ; då laut eg til å skunda meg på heimvegen , men langt var det å fara og seint har det gått , så at eg er mykje redd at eg er komen altfor seint .
OLAV : Å ja , det er no kanskje i seinaste lag ; men så har du no odelsretten å stola deg på .
AMUND : Dei seier det skal vera i siste hogget med det ; det er no så at eg har ei von endå , men nokor visse har eg ikkje .
OLAV : Ja , lat oss vona det beste då . Eller er det ikkje så dei seier at ein skal venta det beste og tenkja på det verste ?
AMUND : Eg har høyrt det så dg at ein skal venta det verste til ein ser det beste ; og det seier dei skal vera det klokaste .
OLAV : Det er kanskje det klokaste , men det er ikkje det tekkaste . Men anten det er no så eller så , du , så vil me ikkje gjera oss nokor sorg endå ; no i dag vil eg at me skal berre ha moro og sitja saman og spørja kvarandre om alt det som kan vera hugnad å høyra .
AMUND : Eg seier det same . OLAV : Eg er så forviten å høyra om kor det står til uti
den store vide verdi . Kan du seia meg no med nokre få ord kor det ser ut i dei store landi eller kva folket gjer dert
2 — Ervingen . l 7
Tekk , hyggeleg .
18
AMUND : Det snaraste å seia er det at det ser ut mest som i ei maurtuve ; det kryp og kryr på alle kantar , det strevar og ståkar på alle sidor , det er ei endelaus røre , som det står i steinbrytarvisa . Ja , du har vel ikkje høyrt den visa ; eg skal kveda henne åt deg , så får du høyra kor det ser ut i verdi .
OLAV : Ja , lat få høyra !
AMUND syng .
Dei træla , — dei træla
frå morgon til kveld , ja , dei træla , dei streva , — dei streva ,
det varer om alder og æva , dei freista alt som dei kan vinna , dei sanka alt som dei kan finna ; ja , dei leita , — ja , dei leita
etter alt det som vinningar kan heita .
Dei grava , — dei grava
i berg og i myr , ja , dei grava ; dei byggja , - dei byggja på hus og på veg og på bryggja . All jordi trur eg dei vil jamna , all malmen trur eg dei vil samna ; ja , dei emna , — ja , dei emna på så mangt som eg ikkje veit å nemna .
Dei kappast , — dei kappast ,
som hunden om beini dei nappast ; dei sumla , — dei sumla ,
som mauren om tuva dei tumla . Sin skatt vil alle med seg føra igjennom den endelause røra ; til dei stupa , — til dei stupa
og til andre kjem i staden til å krjupa .
19
OLAV : Eg hadde mest som ei von om at det skulle vera så utsjåande , etter det som eg har høyrt før om det . Men eg lyt no få vita meir om dette likevel , når me no får betre tider .
AMUND : Eg er dg mykje forviten å høyra kor det står til her i bygdene ; her er vel mange omskifte å sjå sidan sist eg var heime . Dei held på og snur og brøyter på alle ting i dei andre landi , og difor er det rimeleg at det kjennest ein liten eim av det her i landet og .
OLAV : Det er rett som du seier : det kjennest ein liten eim , og han er stundom altfor stor og . For det er så leitt med det at det som er gagn i , det kjem alltid sist , og det som er berre til eit skin utanpå , det kjem alltid fyrst . Eg likar ikkje alt som eg ser . Eg ser nok at folk vil skapa seg om i sin bunad og klednad og i ord og tale , og i onnor åtferd ; men eg ser ikkje alltid at dei vert visare og vitugare for det . Eg høyrer dei skrøyter av forfedrane våre og talar fagre ord om våre gamle ættemerke ; men eg er redd for at skal det halda fram som det stemner , så vert ikkje stort att av dei gamle ættemerki . Dei talar om framgang , og det er godt og vel ; men eg tenkjer me kunne gjera same framgangen om me heldt noko fastare på det gamle ættelaget vårt . Lat oss gå fram i det som duger , men ikkje gå så fort at me gløymer vår fedresed , som det står i visa . ( Syng . )
Dei vil alltid klaga og kyta at me ganga så seint og så smått ; men eg tenkjer dei tarv ikkje syta : me skal koma , om ikkje så brått .
Ja , det skyt ikkje fram så det dunar ( som no ingen kan undrast oppå ) ; men det monar då jamt , ja , det monar , så det stundom er hugnad å sjå .
/
20
Lat det ganga fram , lat det siga ! Berre eitt eg ynskjer og bed : at me ikkje så høgt måtte stiga at me gløyma vår fedresed .
Lat oss ikkje forfedrane gløyma under alt som me venda og snu ; for dei gav oss ein arv til å gøyma , han er større enn mange vil tru .
Lat det merkast i meir enn i ordi at me halda den arven i stand , at når fedrane sjå att på jordi , dei kan kjenna sitt folk og sitt land .
AMUND : Takk skal du ha , Olav . Du kan tru det gjer godt å høyra att dei gamle notane , når ein har vore borte nokre år og ikkje fått høyra noko heimanifrå . Hadde me vore fleire saman , så ville eg at me skulle sett oss til å kveda « gamle visor så lenge at me vart trøytte . Eg kan ikkje seia kor glad eg vart her i stad , då eg gjekk fram med leikvollen og høyrde hardingfela ; eg tykte det var noko som drog meg at eg skulle bort i leikstemna og dansa . Men eg laut halda meg ifrå det likevel ; ikkje har eg tid til det , og ikkje vil eg at mange skal vita at eg er komen ; for då ville det koma så mange gamle kjenningar at eg fekk ikkje snu meg , og det kan ikkje gå for seg endå ; for eg har så mange ærend som det hastar med.
OLAV : Det er sant , ja ; du nemnde dette i dag ved kyrkja dg , og difor har eg ikkje sagt det til nokon , og så har eg bede kjerringi at ikkje ho heller skal tala om det endå . Det er von dess at du har mange ærend no , både hjå prest og prokurator og hjå Per og Pål ; og så går det vel ikkje så fort med det heller ; ein gong er dei ikkje heime , og ein annan gong er dei i slik annsemd at du får ikkje tala med dei ; det er som det står i visa åt drengen som kravde løni si :
21
Ein gong gjeng han og tek seg ein tur , då er han for full av tankar ; ein gong ligg han og tek seg ein lur , og då får du skam , om du bankar ; ein gong sit han og et si steik , og då kunne smoltet ulna ; ein gong sit han i femkort-leik , og då kunne punsjen kolna .
AMUND : Han har ikkje spart humlen , den som bryggja dette . Ha , ha ! Nei , du Olav , du er då like lystig , kor gamal du vert .
OLAV : Jamen er eg så , alt medan ingi uheppe slær på . Eg tykkjer det er så stygt , når eg ser slike folk som korkje har sorg eller sykje og endå kan gå så olme og alvorsame som ein ukse ; å ja , det kan vera godt å skræma folk frå seg med kanskje . — Men der ser eg at me får meir selskap . ( For seg sjølv . ) Au , det var leitt at ho Inga skulle koma ; no får me ikkje tala om det som me ville .
SJUANDE KOMA
Gunnhild . Inga ( frå garden ) . Olav . Amund .
INGA ( for seg sjølv ) : Sjå , der er han endå
AMUND ( for seg sjølv ) : Så fekk eg då sjå henne att likevel .
GUNNHILD : Er de her , de karar ? Eg vona mest at de måtte vera her einkvan stad . No var me tenkte å gå bort på leikvollen . ( Lågt til Olav : ) Men det var gale , det , at desse to skulle møtast . Om ho no spør meg kven han er , så veit eg ikkje kva eg skal svara .
• OLAV ( lågt til Gunnhild ) : Det er like eins med meg . Me må finna på eitkvart slag og sjå til å venda det av . — ( Høgt . ) Han sa det i stad , denne mannen , at når me var fleire saman , så skulle me setja oss til å kveda gamle visor . Hadde eg kunna så mange no som før , så skulle eg fulla hatt hug til det same .
Ulna , verta skjemt , få ein usmak .
22
GUNNHILD : A , du kan vel nokre stubbar endå , når du berre kjem på dei .
AMUND : Er dei så trottige til å kveda no her i bygdi som dei var før ?
INGA ( for seg sjølv ) : Han må vera her or bygdi .
OLAV ( til Amund ) : Å ja , det er no så ymist ; det sullar og mullar kvar på si vis ; for eg skal seia deg : me har ikkje lært å syngja etter notar endå , som dei gjer bortanfor fjellet ; der kan dei ikkje kveda utan dei har notar ; ja , du veit vel kva eg meiner : det er noko som er oppsett på papir med nokre lange strek og små klumpar imellom .
AMUND : Ja , det har eg ofte sett .
OLAV : Ja , og så vil dei ikkje vita av nokre andre notar enn slike som er skrivne , og vil du syngja noko anna enn det som står på setelen , så seier dei at det er fals og fusk . Og så skal ein ikkje syngja utan når det er mange saman ; då skal dei setja i , alle på ein gong , og gaula mest dei vinn .
GUNNHILD : Ja , men det må vera vent å lyda på .
OLAV : Det kan så vera ; men då høyrer du berre læta , du høyrer ikkje eit ord av songen .
AMUND : Men brukar dei ikkje å stevjast endå , når dei er så i lag i bygdi ?
OLAV : Å jau , men det er ikkje slikt no som før ; for me har så mykje anna å gjera , må vita ; — me skal spela kort om punsj og pengar , og drikka oss fulle og sova ut att ruset , og mangt slikt .
AMUND : Ja , men det var ikkje nokor god vis .
OLAV : Ja , ser du , lærdomen er så : den som skal syngja , skal og supa ; og så kan det lett henda at ein gløymer songen for supen . — Men det er sant , du : det er reint gale dette at me ikkje har nokor drikkande vare for handi ; for når rett skulle vera , så skulle me ikkje tala eit vist ord , før enn me hadde eit bord framsett og ei punsjekanne oppå , så heit at det rauk oppmed øyro ; då fyrst skulle me få opp målet .
AMUND : Eg tykkjer no så , eg , at eg er friskast når eg ikkje drikk .
2 3
OLAV : Då er du lik meg ! — Å nei , du Gunnhild , eg kan ikkje fortelja kor glad eg er ... ( For seg sjølv . ) Der hadde eg så nær forsnakka meg . — ( Høgt . ) Det skulle vore moro å freista å stevjast ein gong , når berre kvinnfolki ville vera med oss .
AMUND : Ja , det tykkjer eg dg , at det har ikkje lag med kvedingi utan ein høyrer kvinnemål . GUNNHILD : Høyr no kor dei høler for kvinnfolki , gamle og unge like eins ! — Men kva skal me stevjast om då ? OLAV : Om det som sviv oss fyrst i hugen . — Du , Inga , skal vera med og svara oss .
INGA : Ja , men de må ikkje koma med noko som eg ikkje kan svara på .
OLAV : Lat oss byrja ! Og har me gløymt noko , så skal me læra opp att og leggja nytt attåt . ( Syng . )
Hava me gløymt våre gamle stev , så læra me andre gongen . ( Til Inga . ) Høyr meg , gjente , du er så hæv , kom , hjelp oss her med songen !
INGA :
Kva skal eit barn vel finna på , som vituge folk kan huga ? Det høver meg best å høyra og sjå , men kveda kan lite duga .
GUNNHILD :
Her tarv du ikkje vera blyg : her er ikkje nokon å vægja . Tykkjer me leiken vert for dryg , så skal me prøva å bægja .
Høla for , smeikja for , rosa . Vægja , vika ( for ein ) .
Bægja , hindra , stansa .
24
AMUND ( til Inga ) :
Gjer så vel og haldt oss med lag , og lat oss leiken byrja !
Kva likar du best av alle slag ? Det lyt eg våga å spørja .
INGA :
Det likar eg best av alle ting : å vera med kjenningar saman , sjå glade andlet rundt ikring og høyra på fyndeleg gaman .
AMUND :
Det må eg seia var ikkje klent , det var det venaste valet .
Vil du no kveda , så er det vent , så skal me lengja talet .
INGA :
Så vil eg venda talen ikring og spørja med same ordi : Kva likar du best av alle ting dei som du ser på jordi ?
AMUND :
Det som eg likar best , må tru , er korkje gull eller penning , men d ' er ei gjente slik som du i all si vis og vending .
OLAV ( for seg sjølv ) : Au , det går ein Talet , samtalen .
galen veg
2 5
AMUND :
Det som eg likar best , må tru , er korkje skip eller båtar , men d ' er ei gjente slik som du i alle moglege måtar .
OLAV :
Der skal du høyra , det er ein gut som kan både kveda og garta . Gjev me fekk kveda den kvelden ut ! Det gjerer så godt i hjarta .
Men der ser eg at han Hermann kjem , og ein mann til ; det er von til at dei har noko å talast om , og så er det best at me tokkar os ut or vegen , så at mannen kan få sitja her på benken sin , i fall han vil så . ( Dei går . )
ATTANDE KOMA Hermann og Trond .
HERMANN : Dette kunne lettelig bli oss en slem strek i regningen . Men er du nå riktig viss på at prokuratoren skulle reise forbi på Nedre-Bøen ved denne tid ?
TROND : Ja , det er eg viss på , for det er tilsagt skyss åt honom til klokka ni .
HERMANN : Det var da riktig så beleilig som det kunne være . ( Tek fram eit brev . ) Det er sant , jeg har ikke forseglet brevet , og jeg skrev det også i sådan hast at jeg frykter for det kan være noe galt i det . Å jo , dessverre , det er just ikke meget skikk på det . Der står : « jeg har hørt at de skulle komme » , istedenfor : « jeg har erholdt underretning om at de skulle ankomme » ; således skulle der stå . Og likeså står der :
Tokka seg , flytta seg , gjeva rom .
26
« for et uventet tilfelle » istedenfor at der skulle stå « på grunn av en inntruffet uforutsett begivenhet » . Der står : « det er lagt meget omkostning på jorden » , istedenfor at der skulle stå : « der er anvendt betydelige kapitaler på grunneiendommen » . Og så står der : « halvdelen av den vidde som kunne dyrkes » istedenfor at der skulle stå : « femti prosent av det dyrkbare areal » . Og likeledes nedenfor : « dobbelt så god som før » istedenfor at der skulle stå : « hundre prosent bedre enn forhen » . Det er jo ikke det minste sving på det , det er bare simple talemåter , som enhver bondekjerring kunne si . Jeg vet ikke hva prokuratoren vil tenke om slikt . Men jeg har slett ikke tid til å skrive det om igjen ; det er så vidt at han ser meningen , og dermed får det gå . ( Forsiglar brevet med ein oblat . ) Vil du nå gå og levere ham dette . Og hvis han skulle ha tid , så bed ham om å se på et brev som jeg har her og som angår kjøpet av gården . ( Gjev Trond br evi . ) Se nå til å snakke pent og ordentlig ; vet du nå hva du skal kalle ham ?
TROND : Eg kallar han prutterakkaren .
HERMANN : Å fy for en skam ! Kan du ikke lære å si prokuratoren ?
TROND : Prukkerakaren ? Jau , eg skal prøva .
HERMANN : Prokuratoren , hører du !
TROND : Prukkerakaren ? Jau , eg skal prøva .
HERMANN : Gå bare og skynd deg ; det blir så ikke rett likevel . ( Trond går . ) — Disse bondeklosser kan dog aldri lære å tale et folkelig språk . Å ja , det er ikke noe å gjøre ved det ; de er så mange at man ikke kan lære dem alle ; om man tar en og tukter ham opp , så virker det dog intet på den store mengde . Jeg er seiv nesten blitt til en bonde igjen ; det går meg omtrent likedan som min datter : jeg har så lenge mattet omgåes med bare bønder , og så har jeg mattet nedlate meg og tale så simpelt at de kunne forstå meg , og derved har jeg vent meg således til å bondske at jeg ikke
27
mer kan skrive til en dannet mann , hvis jeg ikke får god tid til å studere det ut i forveien . Nei , det er dog sant hva jeg nylig leste etsteds . Når en dannet mann skal bo i en avkrok og omgåes med bare udannede folk , så vil han om noen tid bli ganske rustifisert ; ja , ganske riktig , han blir rustifisert , ganske forrustet liksom gammelt jern . ( Går . )
NIANDE KOMA
OLAV : Er du alt attkomen ? No har du vel sett garden på den andre sida .
AMUND ( sturen ) : Ja , eg har så , og eg har ikkje hatt stor hugnad av det . Eg har sett så mykje at eg er mest like glad anten eg får noko av denne garden eller ei .
OLAV : Ja så då ! Å ja , det er altfor sant — garden er utskjemd . Eg har lenge harmast på det .
AMUND : Eg kunne ikkje eingong tru at han skulle vera så utskjemd som han er . Alt det som var til vanpryde , er verre enn det var , og alt det som var til pryde , er omsnutt og ut-tynt . Og det som eg mest harmast på , er den vene gamle bjørkeskogen som er nedhoggen .
OLAV : Det er altfor sant . Eg dg var harm for det .
AMUND : Eg var tenkt å gjera mange omsnuingar på garden ; men eg hadde fulla tenkt å taka det på ein annan måte . Eg ville turka myri og bryta opp steinen , eg ville rydja lyng og mose or marki , men eg ville lata grasvollane gro og skogen stå , der han ikkje stod i vegen . Eg ville ikkje ha det så som eg har sett på sume stader , at ein skal leggja all mark i røyte og gjera heile landet til ein møkdunge ; for eg tykkjer så at mannen skal ikkje ha alt sitt vit i vommi ;
Rustifisert , gjord til bonde . ( Hermann mistyder venteleg ordet . )
Leggja i røyte , lata rotna eller surna ( av skort på veiting ) .
Olav . Amund ( frå kvar si side )
28
han skal rydja og gjøda og pynta på alt som er til vanpryde , men han skal dg ha einkvan flekken der jordi har sin naturlege gror og vokster , så det kan vera prydeleg å sjå på og hyggeleg å gå til .
OLAV : Ja , det held eg med deg i .
AMUND : Eg vil ikkje tala om denne vanskipnaden med jordi ; den kan ein retta på med tidi . Men skogen derimot — skogen kan ein ikkje reisa opp att korkje med strev eller pengar . Det er utskjemt , det er øydelagt . Det er ikkje den heimen som eg tenkte på og som eg lengta så lenge til ; det er ikkje min gard lenger , og difor har eg ikkje stor hug på han . Eg har tent meg så mykje at eg kan få meg ein gard på ein annan stad .
OLAV : Ja , men du tenkjer no vel ikkje å sleppa frå deg garden for den skuld ?
AMUND : Det ville visst vera det klokaste ; for så fekk då kvar ha sitt i fred . No får eg fyrst ei lang rettargangs-sak , og dei som skal driva slike saker , dei vert snarare svange og svoltne enn dei vert feite av det ; det er som ein mann sa ein gong : Den som taper , står att naken , og den som vinn , står att i berre skjorta . Og om eg skulle vinna ein gong , så ville alt saman vera endå meir utskjemt enn det no er .
OLAV : Nei , Amund , no kan eg ikkje halda med deg lenger . Det er altfor sant at garden er ille medfaren , men så er det då ikkje verre enn at det meste kan retta seg med tidi , når dei rette hendene kjem over det . Her er endå ein fager bustad , og her er råd til å få han mykje betre enn han var . Det er endå beste garden i bygdi , og det skulle då vera hyggeleg å vita at han kunne fylgja den ætti som har ått og odla han frå mann til mann så lenge som folk kan minnast . Eg har harmast nok på det at han skulle koma i framande hender , og eg var endå redd at det skulle gå verre enn det gjekk ; for det kunne vel koma ein som var meir gjerug og
Gjeda , gjødsla , hevda .
29
storlåten og som ville draga under seg både land og lunnende på alle sidor ; då ville han snart vera herre over heile bygdi , og så kunne bygdefolket gå i teneste og hogga ved og bera vatn åt det framande herskapet , i fall dei ikkje ville røma unna og søkja seg ein heim på ein annan stad . Og då ville det snart vera nytt folk og nye seder i bygdi ; for me veit kor næme folk plar vera til å apa og skapa seg etter alt det som er nytt og framandt . — Eg har ikkje gløymt den gode grannen som budde her sist , og eg vart ikkje lite glad då eg såg at ervingen hans var attkomen og ville setja seg i sessen etter sine forfedrar . iMen når du no ville sleppa retten frå deg med vilje , så ville eg tykkja det var den største harm som eg har hatt , og endå meir : eg ville tykkja det var til harm og skade for heile bygdi .
AMUND : Det kan vera altfor sant . Det var mykje av dette som eg ikkje hadde tenkt etter , og eg ser at eg kan ikkje seia noko imot det . Det lyt gå som det vil då ; eg vil stå på min rett og ikkje sleppa han , før enn eg ser lov og dom for det .
OLAV : Takk skal du ha ! Det var godt å høyra . Og lat oss så vera lystige , som me var før . ( Dei går bort . )
TIANDE KOMA
INGA : Det var då underleg at eg aldri skal få vita kvar han er komen ifrå eller kva han vil her . Eg spurde henne Gunnhild i stad , og ho svara at det var son til ein gamal kjenning , og så fekk eg ikkje meir greie på det . Men anten det er så eller så , så kjem eg han i hug både jamt og samt ; eg tykkjer at eg berre lengtar etter å sjå han att og høyra målet hans . Han sa at det som han lika best , var ei gjente slik som eg i alle måtar . Kanskje det var meg han meinte ? — Å , gjev det
Lunnende , eigner som ligg til ein gard ( skog , beite , fiskevatn 0.5 . b . ) .
30
var sant ! — Men nei ! det var visst ikkje så å taka ; han kan ha sett mange slike som eg. Det er berre galskap å tenkja på slikt . Men eg veit ikkje kor det er vore ; eg er liksom eg var omskapt no sidan i dag : dess meir eg vil gløyma det , dess tråare kjem det att. Ja , men det er då ein slik oversleg snill gut likevel ; kvart eit ord han seier , er så hugleg å høyra ; det var anna slag enn han Trond på Bøen . ( Fell i tankar . )
ELLEVTE KOMA
Amund . Inga . Sidan Hermann utanfor .
AMUND ( ser ikkje Inga ) . Alltid kjem eg att på den same flekken , og alltid kjem eg att på den same tanken . Og endå veit eg ikkje kva manns barn ho er ; — eg spurde han Olav , og han svara så underleg ; det var likt til at han ville ikkje ut med det . Kva skal eg tru han kunne meina med det ? Det er vel ingi kongsdotter som er utkledd i bondeklede , veit eg. ( Går lenger fram og ser Inga . ) Er det du , Inga ? Det var godt at eg fann deg , for det var noko som eg ville spørja om . Men lat meg ikkje skræma deg , så som eg gjorde før i dag . Eg tenkjer du er redd meg endå ?
INGA ( traust ) : Nei .
AMUND : Nei , det er sant ; me er kjent folk no , sidan me heldt på å stevjast i stad .
INGA : Ja , men du var for dryg til å stevjast med likevel . Skulle det vara lenger , så hadde eg ikkje visst eit ord å svara .
AMUND : Eg må visst ha vore for mykje framfus , og så lyt eg beda om at du ikkje vil tykkja på det . Og fyrst og fremst lyt eg beda at du må orsaka meg for det at eg skræmde deg her i dag ; for eg kunne slett ikkje til det : eg sat her og var så full av tankar at eg ikkje såg på nokor side ,
31
og då du tok til å syngja , så tykte eg det var så godt å lyda på at eg kom ikkje i hug å røra meg , før enn eg såg at du var borte . Eg tenkjer du vart mykje redd ?
INGA : Nei , eg vart ikkje redd , eg berre kvakk eit lite grann . Men det var styggare av meg at eg skulle røma unna såleis , liksom ein skulle vera redd alle dei som ein ikkje kjenner .
AMUND : Nei , det var inkje å undrast på . Men høyr no : det er så leitt når ein slett ikkje veit noko om den som ein talar med ; eg har endå ikkje fått vita kvar du er ætta ifrå eller kvar du har folket ditt .
HERMANN ( bortanfor ) : Inga ! Inga !
INGA ( snøgt ) : Du skal snart få vita det . ( Spring ut . )
AMUND ( arg ) : Nei , det er då reint som det var forgjort likevel ; det er som dei skulle vera samstelte alle i hop . — Men det må visst vera så at ho tener her på garden . Å ja , så skal me vel finnast att. ( Går til vinstre . )
TOLVTE KOMA Hermann . Inga .
HERMANN : Han er altså borte . Men hva slags kjennskap er det du har med denne person , når du kan gå således og snakke med ham ?
INGA ( brydd ) : Eg veit ikkje det minste om han , anna enn ho Gunnhild sa at det var ein av kjenningane deira .
HERMANN : Så du vet ikke hva menneske det er , og enda kan du snakke så fortrolig med ham ? — Stakkars uskyldige barn , du vet ikke hvor ondskapsfulle folk det finnes i verden . Hør nå engang : Har han vært snill og vennlig imot deg ?
INGA : Ja , han har vore så inderleg snill .
32
HERMANN : Se så ! Det er nettopp et bevis på at han har hatt ondt i sinne . Vet ikke du hvem han er , så vet nok han hvem du er ; det kan du lite på .
INGA : Nei , han veit ikkje kven eg er .
HERMANN : Så , det har han også innbilt deg ! Jo , det må være en av de rette karene , rett en riktig rovfugl . Det er ikke nok med at han vil ødelegge oss på den ene måte , han vil gjøre det på den andre også , for at vår ydmykelse skal bli så fullkommen som det er mulig . Å , usalige time da det menneske kom her på land !
INGA : Men kva skal no alt dette ha på seg ? Kva mann kan det vera , eller kva har han med oss ?
HERMANN : Stakkars barn , jeg kvier meg for å si deg det . Du får tidsnok vite det . Vi får nok altfor god leilighet til å kjenne den mann både jeg og du , dessverre . ( Går . )
TRETTANDE KOMA
INGA ( åleine ) : Nei , no veit eg då ikkje meir korkje att eller fram , og endå har eg høyrt så mykje at eg har ikkje stor hug til å høyra meir . Eg har mest kunna merka at det var noko som ikkje var rett vore . Men kan det vera rimeleg at ein mann kan vera så snill og endå vera ein fant ? Eg kan ikkje tru at det er alt så gale som han far seier ; men noko gale må det vera , og noko storgale dg. Så mykje er visst at eg får ikkje meir tenkja som eg har tenkt ; dei tankane lyt eg driva og gløyma , så framt eg berre kan . Og hadde eg no hatt nokon som eg kunne gå til og fortelja mine tankar , så var eg endå lukkeleg ; men det er det verste av alt ; eg torer ikkje seia eit ord til ei einaste sjel ; dei ville berre le åt meg og gjera narr av alt i hop ; dei ville seia at slikt er til høves åt den som er så gapen og så godtruen . — Å , det må vera tungt å bera på ei løynleg sorg og ikkje få klaga seg . ( Syng . )
Den tyngste sorg og møda er den som ingen ser ;
det verste mein å grøda er det som ikkje ter . A , sæl er den som klaga fær og ventar hjelp og råd , mot den som løynleg draga fær og ottast spott og håd .
Det var ein draum eg drøymde , den draumen var så blid ;
slik hugnad har eg aldri kjent før i all mi tid .
Eg drøymdest på ein blomstervoll , og soli skein så bjart ;
eg vakna på ein øydeholm , og himmelen var svart .
Den draumen lyt eg løyna og læsa i min barm ;
og trutt skal barmen teia , kor sårt han svell av harm . I song skal han få letta seg og i ein tåreflaum . Far vel , far vel , du vene draum , du altfor vene draum !
( Går bort gråtande . )
FJORTANDE KOMA Hermann . Amund .
HERMANN : Så du synes altså å være viss på å vinne denne sak ?
AMUND : Nei , eg er ikkje vidare viss på det ; men så lyt eg no ha voni , så lenge som det er nokor råd til .
3 — Ervingen . 33
34
HERMANN : Ja , men det må jeg da si at om så skulle hende , så vil du ikke komme så ganske lettelig til det ; for her er lagt en stor bekostning på gården , og eiendommen er nå i en ganske annen stand enn den var .
AMUND : Det kan så vera , men eg ville då heller at garden skulle vera i det stand som han var sist eg såg han .
HERMANN ( tykken ) : Så ? - Jo , det var en god forklaring ! Det var naturligvis galt at det ble gjort en liten motsigelse imot den gamle bondevisdom , en liten awikelse fra den gamle slendrian , som han far og han bestefar har befunnet seg så særdeles vel ved . Man burde ennå en tid få nyte fruktene av den gamle dumhet og dorskhet . Det var naturligvis fortredelig at det skulle skje en forandring i det gamle svineri , at man ikke skulle være så lykkelig å få rote i den samme skittenhet og uterlighet som før . Jo , her så så nett og så hyggelig ut , da jeg kom her , at det var skade at det skulle gjøres en omskiftelse .
AMUND : Eg gjer skil på slike omskifte som er gagn i , og slike som er inkje gagn i . Her har butt aktande folk før , og dei har teke mangt eit tungt tak og gjort mangt eit godt verk , som ikkje kan vera så synleg for alle dei som no kjem her ; dei har jamna mang ei tuve og lagt opp mang ei slette som ikkje var då dei kom til . Dei har gjort kva dei kunne gjera , og meir vil det ikkje vera å seia om oss heller . Og difor meiner eg det var best å lata dei daude kvila i fred og heller passa på seg sjølv . Den som har gjort så stor ombot på jordi , han må vel dg ha hatt ei stor vinning av det , og har han ikkje det , så må det vera gale framfare .
HERMANN : Ingen nesevishet , ingen fornærmelser !
AMUND : Nei , det har eg ikkje tenkt på ; men eg tykkjer det er betre å seia si meining til ein mann som er sjølv til stadar og kan svara for seg , enn å skamskjella folk som er borte og ikkje kan svara .
35
HERMANN ( for seg sjølv ) : Han blir nok ikke så lett å blåse ifrå seg som jeg tenkte . ( Høgt . ) Det kan da være nok om den sak . Men hvorledes tror du at vi skulle komme overens , om det skulle komme dertil at jeg måtte avstå gården ?
AMUND : Å , det laut no vel verta ein utveg med det ; eg ville ikkje at nokon skulle lida urett . Og så laut eg no fyrst få høyra kor du sjølv ville ha det .
HERMANN : Hør engang : jeg liker ikke dette « du » ; vi har ikke drukket dus med hinannen .
AMUND : Nei , nei , eg kan gjerne bruka eit anna ord . A4en eg synest at De sa « du » til meg , og difor trudde eg at det skulle så vera .
HERMANN : Jeg skulle nok mene at man må ha lov til å si « du » til en bondegutt .
AMUND : Ja , ja , det kan så vera . Det kan henda at når ein bondegut vert landhandlar , så stig han så høgt opp om bonden at han ikkje meir kan ha noko samlag med honom .
HERMANN ( for seg sjølv ) : Hva for noe ? Skulle han vite noe om min herkomst ? — ( Høgt . ) Hør engang : har du vært ved Mandal noen tid ?
AMUND : Ja , eg har vore der , og eg er vel kjend med folk som er derifrå dg.
HERMANN ( for seg sjølv ) : Se så ! det manglet kun . Han vet altså hele min historie . Ja , så får jeg nok tale i en annen tone . - ( Høgt . ) Jeg er bange for at jeg har fornærmet Dem , og i så fall må jeg da be om forlatelse . Men hør nå engang : jeg vil fremsette et visst tilfelle liksom et eksempel . Dersom De traff en innflyttet mann i Deres hjembygd , og De så visste at denne mann på et annet sted hadde gjort atskillige dumheter , som han dog siden hadde rettet på og gitt oppreisning for : hva ville De da gjøre med den historie ? De ville vel ikke fortelle den til enhver som ville høre den ?
36
AMUND : Det trur eg ikkje at eg ville bry meg med. Det som han hadde gjort på andre stader , det kom ikkje nokon ved i mi heimbygd , og så ville det vera gagnlaust å fortelja det ; for det ville berre vera ein mann til skade og ingen til bate . Men når det skulle høva så til at den mannen gjorde seg noko for dryg anten mot meg eller mine , så kunne det vel henda at eg ville lata han høyra at eg visste det ; men elles trur eg ikkje at eg ville gjera noko vidare utav det .
HERMANN ( for seg sjølv ) : Det er sanneleg en bedre kar enn jeg hadde tenkt . ( Høgt . ) Det gleder meg meget å høre at De har en sådan tenkemåte , og jeg må oppriktig be om forlatelse for at jeg ikke har behandlet Dem som jeg burde . De vil ellers lett innse at det måtte falle meg litt fortredelig å bli forstyrret i besittelsen av dette sted , som jeg nemlig nå hadde ansett som min rettmessige eiendom .
AMUND : Det kan eg slett ikkje undrast på .
HERMANN : Det vil altså være meg en trøst at jeg har med en så fornuftig mann å bestille . Og for øvrig må vel saken gå rettens vei ?
AMUND : Ja , det er vel ikkje onnor råd .
HERMANN : Jeg kan ikke si noe derimot ; enhver må jo stå på sin rett . Og for øvrig får vi tale nærmere sammen en annen gang ; nå for øyeblikket har jeg noe å utrette . Far vel så lenge . ( Går . )
AMUND ( åleine ) : Ha , ha ! Jau , no kom det anna mål i bjølla . — Eg kan ikkje anna seia enn eg harmast , når eg høyrer på kor folk kan skjemma og svivyrda foreldri våre , og me skal ikkje ha lov til å seia eit ord imot . Så var det denne gongen dg , og difor fekk han no denne sneii . Han er son til ein husmann på ei plassebot , som heiter Sauebakken ; difor skriv han seg Sauenbach . Han var krambusvein nokre år og slo stort på og levde som ein ranglefant med annan manns pengar , og sidan kan det vera mangt som ikkje eg veit om ; og ikkje bryr eg meg om å vita det heller . Det ville alltid
37
Vera så mykje at folket her ville ha noko å neisa han med , når dei kom i ordkast med honom ; og det er vel det som han er redd for . Men han skal no ikkje syta så mykje for det heller ; har ikkje nokon annan fortalt det , så vil ikkje eg fortelja det heller . Han skal ikkje ha det å seia at eg har gjort skade på hans gode namn .
FEMTANDE KOMA
Olav . Amund .
OLAV : Å , så er du attkomen på same staden . Kanskje du har vore inne og tala med mannen sjølv ?
AMUND : Ja , eg har tala mykje med honom dg.
OLAV : Ja så ? Då tenkjer eg mest at de har vore uvener .
AMUND : Å ja , det var noko av båe slagi .
OLAV : Det var mi von . For han plar vera slik ; han er så fælt strid sume tider , men når ein då berre står imot og ikkje gjev seg , så plar han bogna og gjera seg god att.
AMUND : Eg kunne mest merka det . Men det er sant : eg har endå ikkje spurt etter kva det er for andre folk som er her på garden . Der skal vera eit ungmenne som eg ville så gjerne høyra noko om ; men det tenkjer eg du berre vil le åt ; for det er ei gjente , skal eg seia deg .
OLAV ( skjemtande ) : Ei gjente ? Eg meiner du er galen , gut . Tenk aldri på nokor gjente , før enn alt anna er avgjort . ( For seg sjølv . ) Det må visst vera ho Inga . Å , det var harmeleg at ho skulle vera fast !
AMUND : Ja , men det var då alltid godt å vita kva folk ein hadde føre seg .
OLAV : Det var så , ja , men du kunne snart få vita det du ikkje ville . ( For seg sjølv . ) Eg lyt prøva å få han på andre tankar . — ( Høgt . ) Det er ein farleg ting , desse kvendi : dei
Bogna , mjukna , spakna .
/
38
går der så fine og blide , liksom dei ville lokka folk inn i fanget ; men er det då så at du let deg draga , så veit du inkje av , før enn du står så fast at du kan korkje koma att eller fram . Det er ei gamal vise om det , som du kanskje ikkje har høyrt . Lat meg sjå kor ho byrjar ... ( Syng . )
Aka på isen håle
med uskodd øyk og kåt , beita i stormen stride med styrelause båt ,
renna i kapp med reinen , om rasi er tung og våt : det må ein galning vera som så vil fara åt .
( For seg sjølv . ) Hå , hå ! Der kjem kjerringi . Eg er redd ho vil skjemma det ut for meg .
SEKSTANDE KOMA Gunnhild . Dei same .
OLAV ( held ved ) :
Ganga og gjera seg fager og låta så fint og smått , løyna si låke side
til målet fyrst er nått , gjeva deg gode voner og svika deg sidan brått : det har eg høyrt så ymse skal vera kvendehått .
Beita , sigla opp mot vinden , kryssa , bauta . Rås , fe-veg .
39
GUNNHILD ( skalkut ) : No kjem den andre
parten
Ganga med stolte læte og fria tidt og trått , freista dei arme vækjor til både stort og smått , lata dei sidan fara
og ha dei til glis og lått : det har eg høyrt så ymse skal vera karmanns hått .
OLAV : Eg har eit skot i hornet endå :
Ganga og sjå etter stasen og kjøpa av alle slag , sitja så trått og drøsa i gaman og gjestelag , blåsa åt den som mukkar og gje ' han ein godan dag : det har eg høyrt så ymse skal vera kvendelag .
GUNNHILD : Endå er ikkje siste verset sunge
Ganga og skrøyta og knota og låst vera hæv og hag , sitja i drikkarstemne
og sumla natt og dag , koma så heim og buldra og truga med hogg og slag : det har eg høyrt så ymse skal vera karmanns lag .
Vakje , gjente .
40
Og endå er det eit lite ende-stev :
Skulle eg nokon råda , så var det rådi mi : Lastar du andre sida , så sjå på sida di .
Båe sidor er veike , og kvar har veila si , di skal dei teia båe og ingen lasta hi .
AMUND : Det var rett . No tykkjer eg det jamnar seg på båe sidor . Men det siste verset skulle eg hatt hug til å minna meg på .
OLAV : Så skal me kveda det båe to saman . ( Olav og Gunnhild tek opp att verset : Skulle eg noko råda o . s . b . )
OLAV : Ja , der skal du høyra , Amund , kor det går til . Såleis kan me stevjast og kivast ofte , når me er to eine . Men det må eg seia at me er like gode vener for det .
AMUND : Det tvilar eg ikkje på . Det er ikkje slike hogg som gjer sårt .
OLAV : Å nei , det høgg ikkje alt så hardt som det hotar .
AMUND : Men endå har eg ikkje fått nokor greie på det som eg ville spørja om .
OLAV : Nei , det er sant . Var det ikkje ei gjente som du spurde om ?
AMUND : Jau , det var den som var med oss i dag , då me heldt på og skulle stevjast .
OLAV ( for seg sjølv ) : Ein gong lyt det no fram , ser eg. ( Høgt . ) Det var dotter til den mannen som du fører saki med.
Di , difor .
Minna seg på , leggja seg på minne Hota , truga .
41
AMUND ( undren ) : Dotter hans ? det hadde eg då aldri kunna tru .
GUNNHILD : Nei , det var ikkje så godt å sjå heller for den som er ukjend , må vita ; for ho ser ut radt som ei onnor bondegjente ; ho har hatt største hugen til å fylgja bonde visi , og faren har vore så kjær for henne at han har late henne råda seg sjølv .
OLAV : Eg ville ikkje seia noko stort om dette i dag , då me møttest her ; for eg tenkte så : Her står nå desse to stridande partane så meinlause midt imot einannan , og ingen av dei veit at den eine skal jaga den andre ut . Får dei no vita aldri så lite , så vert dei redde einannan , og så får me ikkje meir moro .
AMUND : Ja , men me har no vore saman to eine likevel både før og sidan .
OLAV ( undren ) : Ja så ? Og endå fekk du ikkje høyra kven ho var ?
AMUND : Nei . Det var eit underleg tilstemne . Det skulle alltid koma noko i vegen . — Men sei meg no : veit de noko om ho er fal endå ?
OLAV : Dessverre , du , ho skal vera fast og ikkje fal , etter som folk seier .
AMUND ( hugfallen ) : Det var ilt å høyra . Det var har nieleg .
OLAV : Kanskje du likar gjenta ?
AMUND : Eg likar henne meir enn eg torer seia , når det står så til . Var ho å få , så ville eg hatt henne , om ho ikkje åtte skoen på foten .
OLAV ( til Gunnhild ) : Å nei , dette var tregeleg . Nei , eg har aldri lika dette der med han Trond på Bøen .
Kjær , vyrk , omhugsam .
Tilstemne , høve , « treff » .
Fal , ledig , å få .
/
42
GUNNHILD : Eg har ikkje lika det , eg heller . Men vil de vita kva eg trur ? Eg trur aldri at ho vil ha han Trond , og når ho ikkje vil det , så vert det ikkje noko av det .
AMUND : Å , gjev det var sant ! Men dette er ein ting som eg vil vita straks . Eg går beinast opp i garden og leitar henne opp . Skulle eg no koma der 6 g for seint , så kunne eg då seia at eg var heimkomen i ein uheppen time .
OLAV : Ja , kunne dette lukkast , så ville alt anna laga seg av seg sjølv . Og det kan eg seia deg , at det er gjente som er havande ; det er den snillaste ungdom som kan gå i to skor . Ho er lik si mor , og det var ei snill kone ; alt medan ho levde , var han Hermann ein gild mann ; sidan har det vore så ymist .
AMUND : Eg vil ha ei visse , og det på timen .
GUNNHILD : Det er fyrst best . Ber fram bøni di , så høyrer du kor det står til . Eg torer ikkje seia noko , men eg tykkjer at eg har ei god von . ( Syng . )
No er det tid at du ordet nemner og seier berrleg kor hugen stemner ; og kvik og modig du vera må , det vil ei gjente så gjerne sjå .
Og lat så ikkje all voni fara ,
om ikkje gjenta så brått vil svara ; for slik ein spurnad er alltid dryg , og helst når vækja er ung og blyg .
Men har ein fyrst fenge rom i barmen , så får ein også eit rom i armen . D ' er stundom ingen om elsken veit , og endå er han båd ' varm og heit .
AMUND : Takk skal du ha , og mest for det siste .
OLAV : Lat oss no gjeva oss ut or vegen , eg ser mannen kjem gåande . ( Dei går ut til vinstre . )
SYTTANDE KOMA Hermann . Trond .
HERMANN : Kom hit og la oss sette oss her ; så er det ikke noen som forstyrrer oss . Så du traff altså prokuratoren ?
TROND : Eg fann han før enn eg venta , og eg hadde endå så nær vorte for sein ; for han hadde slik ei hast på seg at det var fælt .
HERMANN : Det var slemt at han ikke skulle ha tid til å skrive noen ord til meg . Men si meg nå nøye og tydelig hva han sa om brevene .
TROND : Han sa at det er ikkje rett til å lita på med jordi ; for ervingen har endå sin rett uspilt , og i fall han er noko for seg og han ikkje forseinkar seg eller gløymer noko , så har han vinningi .
HERMANN : Se så ! Å nei , han forsømmer seg nok ikke . Men er du nå viss på at du forstod hva han sa ?
TROND : Ja , det er eg viss på ; for han var både tyd og blid og greidde det så vel åt meg at eg måtte skjøna det .
HERMANN : Nå ! på den måte vil saken altså ende med en utkastelse . — iVlen imidlertid så anser jeg dog ikke saken som avgjort ennå . Vi skal nok nappes om det en stund , før enn jeg gir meg tapt . — Men det er sant : nå skulle vi ha talt noe nærmere om dette giftermål ; jeg har talt om det med min datter , og jeg tenker nok at hun føyer seg ; hun gav riktignok ikke sitt fulle samtykke ; men jeg tenker dog at det kommer .
TROND : Ja , men eg tykkjer det er leit å bry og plaga gjenta såleis . Når ikkje hugen og hjarta vil den vegen , så ville det vera synd å lokka eller nøyda henne til det . I den saki må ho ha sin eigen vilje .
HERMANN : Du har kanskje ikke så meget lyst til det nå som før ?
43
44
TROND : Det var ikkje for den skuld : eg kunne vel ha lyst ; men eg har tenkt meg om og slege det ifrå meg , sidan gjenta ikkje likar det sjølv .
HERMANN : Se så ! Jeg hadde just en mistanke om dette . Det må være kommet nye omstendigheter til . Dette der om « hugen » og om « hjarta » forekommer meg å være nye talemåter ; det verset stod ikke i visen , da jeg hørte den sist . Men jeg skal så menn ikke gjøre flere skritt i den anledning ; det er meg ikke så forferdelig meget om å gjøre , og det kunne også være visse fordeler ved at det gikk forbi . Den som ikke får , han slipper for å takke . Og dermed skal den sak være avgjort . ( Går noko til side . )
TROND ( for seg sjølv ) : No kan du seia kva du vil . Det er alltid ei gjente å få , men det er ikkje ei slik jord å få . ( Går . )
ATTANDE KOMA Hermann . Amund .
HERMANN ( for seg sjølv , medan han set seg på benken ) : Nå er det da altså forbi med den plan , og det har jeg da egentlig ikke så meget imot . Hvis jeg skulle flytte herifrå , så ville jeg helst ha barnet med meg , og så kan hun jo få seg en bedre mann på et annet sted . Men er det nå også visst at jeg skal forlate dette sted ? Jeg har ikke noen fred på meg , før enn jeg får tale med prokuratoren seiv , for jeg er redd for at den klodrian kan ha misforstått ham .
AMUND ( for seg sjølv , medan han kjem inn frå garden ) : Kvar har det då vorte av denne vækja , med di eg aldri kan finna henne att ? Ikkje er ho heime og ikkje er ho borte , og ikkje er ho nokon stad . Hadde eg endå funne faren , så trur eg at eg ville taka det på enkjemanns vis og fria til faren fyrst . — Sjå , der er han med same ! ( Til Hermann . ) Tykk ikkje på det ; kanskje eg kjem til nokor uro ?
45
HERMANN : Å nei , jeg kart ikke si det heller . Det var kanskje noe som du ville tale 0 m ... Å , om forlate Ise ! Jeg er så vant til å si « du » her iblant landsfolket .
AMUND : Ja , kunne me ikkje prøva å seia « du » til einannan ? Eg tykkjer det er lettare å tala då .
HERMANN : Å — jo , — jo ; det kunne nok gå an . ( For seg sjølv . ) Han er temmelig dristig .
AMUND : Det var noko som eg ville tala om , og eg veit ikkje kor eg skal koma med det ; det kunne kanskje synast så at det var noko djervt og kanskje vanhøveleg ; men eg trur ikkje det skal vera noko vondt i det . Det var for det fyrste berre eit spørsmål .
HERMANN : Vær så god ! Jeg er ikke så streng på det
AMUND : Du har ei dotter , som er her heime .
HERMANN : Ja , det er Inga , som du visstnok har sett .
AMUND : Eg har tala med henne både ein gong og fleire , men eg var ikkje så hæv at eg kjende henne ; eg visste ikkje kva manns barn ho var før enn no nyst . Må eg spørja om ho er forlova ?
HERMANN ( for seg sjølv ) : Hva kan det bety ? ( Høgt . ) J-ja , om forlatelse , jeg er så full av tanker ; — nei , hun er ikke f orlovet , så vidt jeg vet . ( For seg sjølv . ) Det er best å være oppriktig , så forsnakker man seg ikke . ( Høgt . ) Det var riktignok talt om en forlovelse en gang ; men hun syntes ikke riktig om det , og så ble det ikke noe av .
AMUND : Eg må seia at eg likar gjenta så vel at eg tykkjest aldri ha lika noko kvende såleis som henne . Og når eg kunne vita at det var nokor von for meg og det ikkje skulle vera for mykje i vegen , så ville eg fria til henne .
HERMANN ( for seg sjølv ) : Nå skal vi høre . ( Høgt . ) Det kommer så uventet — jeg har ikke kommet til å tenke
Vanhøveleg , ikkje radt høveleg .
46
på dette — og slike ting burde man betenke meget vel ; — men jeg tror at det måtte kunne gå an ; ja , jeg mener at det ville visst være godt . Jeg vil tale med henne om dette , eller rettere , jeg vil kalle henne hit , og så kan du seiv tale med henne . Jeg syntes jeg så henne borte i gården . ( Han ropar . ) Inga , Inga , kom hit ! ( Til Amund . ) Jeg må si at jo mer jeg tenker på dette , dess bedre synes jeg om det ; — således som sakene nå står , ville det være meget godt . ( Til Inga , med same ho kjem imi . ) Hør , Inga , her er en mann som vil tale med deg . ( Han set seg til å gruvla . )
NITTANDE KOMA Inga . Hermann . Amund .
AMUND ( til Inga ) : Det var noko som eg ville tala med deg om , og det lyt eg gjera det kortaste som eg kan . For det fyrste må eg spørja om du har nokon kjæraste .
INGA ( redd ) : Nei .
AMUND : Og for det andre må eg spørja om du vil ha meg til kjæraste .
INGA ( ser på faren , og då han sit i tankar og ikkje vert vår henne , svarar ho noko kløkt ) : Nei . ( Togn . )
HERMANN ( ris ) : Hvorledes var det ? — Men det er sant : hun vet jo ingenting . — Om forlatelse , det er noe som jeg har glemt å fortelle henne . ( For seg sjølv . ) Det var da også en forskrekkelig hast ; man kan jo ikke få tid til å tenke etter noen ting . ( Går til side og talar lågt med Inga . )
AMUND ( for seg sjølv ) : Det kan vel vera det same kva du har gløymt eller ikkje gløymt ; eg vil ikkje ha anna svar enn det som ho kan gjeva med sin eigen gode vilje . — Å , det var harmeleg ! Den gjenta kjem eg seint til å gløyma . Og eg som trudde så støtt at det ikkje var noko i vegen ! Nei ,
47
det kan ingen skjøna desse kvendi . Du Olav i Bakken , du hadde rett i det som du sa : dei gjev deg gode voner og svik deg sidan brått . Men det er sant : Ho er ikkje lastande for dette ; — må ikkje ei gjente ha lov til å vera blid og snill imot ein kar , utan at han skal tru at ho vil ha han ? — Men eitt er visst og sant : det var tregeleg ; det var syrgjeleg ! ( Fell i tankar . )
HERMANN ( til Inga ) : Således er det . Det var bare denne sak om gården her og intet annet . Jeg har siden lært ham bedre å kjenne , og således har jeg nå de beste tanker om ham ; det er en mann som man kan komme godt overens med , en meget fornuftig mann , en prektig kar . Jeg har endog hatt beviser på at han har en utmerket tenkemåte , eller rettere sagt : en edel , en nobel karakter .
INGA : Å , det var ei synd at eg ikkje skulle vita det .
HERMANN : Det er visst ikke for sent ennå : Jeg skal forklare ham saken , og så tenker jeg nok han kommer igjen .
INGA ( glad ) : Ja , då vil eg nok sakte svara ja .
HERMANN : Ja , gjør det , harn ! Du skal få råde deg seiv nå som før . ( Snur seg til Amund . ) Det var som jeg formodet : det var en misforståelse under . Hun hadde bare hørt at du skulle være min uvenn og at det var en forferdelig strid imellom oss , så at det måtte ende med undergang og ødeleggelse ; men ellers hadde hun intet hørt om hvorledes det egentlig hang sammen . Derav hadde hun da gjort seg den tanke at du måtte være rent en farlig fyr . Nå vet hun bedre beskjed , og så tenker jeg nok at hun ikke har meget imot deg . Jeg har endog en liten mistanke om at hun har hatt et godt øye til deg fra det første hun så deg .
AMUND : Nei , er det mogeleg at det kan vera sant ? ( Til Inga . ) Så var det kanskje ikkje så reint av hjarta at du svara nei ?
INGA : Nei .
48
AMUND : Og så er det meir von at det er av hjarta , når du svarar ja ?
INGA : Ja .
HERMANN : Man kan nok også se at det er av hjertet , for hun ser da saktens ganske annerledes ut nå enn før . -
AMUND : Det er berre ein ting eg ankar på , og det er at ho kjenner meg for lite . Eg kunne gjerne vera ein stor skarv for alt det som ho veit om meg .
HERMANN : A , snakk ! det er ingen som har noen mistanke om det . Og dessuten så kjenner du jo ikke meget til henne heller .
AMUND : Henne ? Så snart eg berre hadde sett henne og tala ei to-tri ord med henne , så var det nok .
HERMANN : Det kunne dog kanskje være dristig nok ; men imidlertid håper jeg at du ikke vil angre det . Jeg må si jeg er rett inderlig glad over dette her ; det var et særdeles godt råd , eller rettere sagt : en meget heldig plan . Vi kunne ikke ha kommet til noen bedre endskap , eller rettere sagt : til et mer fordelaktig resultat . Og nå tenker jeg nok at vi kommer vel overens om de øvrige saker også .
AMUND : Ja , no har eg ei von om at det vil greia seg så at kvar er nøgd på si side .
HERMANN : Jeg skal si deg : jeg var allerede kjed av dette jordbruket , så jeg ikke for den skyld hadde noe imot å avstå gården ; men jeg syntes det var leitt at folk skulle si at jeg skulle bli ut jaget . Nå er ikke det å frykte for ; nå kan jeg jo si at jeg gir gården fra meg til min datter og lar henne overføre den til hvem hun vil .
AMUND : Ja , det kan godt gå for seg . — Men no ville eg berre at han Olav og ho Gunnhild skulle vore her .
HERMANN : Ja ! ( Ser seg om . ) De er visst ikke så langt borte , for jeg syntes at de nettopp kom gående på veien hertil . Der er de allerede . Kom hit , godtfolk !
TJUANDE KOMA
Dei same . Olav . Gunnhild .
AMUND ( til Olav og Gunnhild medan dei kjem inn ) : No , godtfolk , skal de høyra noko spildrande nytt . Eller rettare sagt : de skal ikkje høyra , de skal berre sjå . ( Tek Inga i handi , går imot dei og bukkar . )
OLAV : Hå , hå ! Står det så til ? Jau , det kan eg halda med. Det var då troll til gut til å ha lukka med seg ; han får alt som han tenkjer på .
GUNNHILD : No , Olav , var eg ikkje sannspådd ? Eg tykte eg kjende det på meg at det skulle gå så til .
OLAV : Ja , kor kunne du vita det ?
GUNNHILD : Jau , eg ser det mest på augnelaget til folk , når det er nokon som vil i hop . Men tykkjer du ikkje det er eit vent par , dette ?
OLAV : Jau mi sann er det så . Det er fulla ikkje vanhøve , skal eg tru . — Å jau , no kan du tru det skal verta morosamt . ( Går til Amund og tek han noko til side . ) No vil du vel ikkje røma garden , fordi han er litevetta omskift ?
AMUND : Nei då ! Eg skal snart retta på det som eg ikkje likar .
OLAV : Men dei gamle bjørkene då ?
AMUND : A , lat dei liggja ; her står endå nokre att. Og vil me ha fleire , så skal me så og setja nye tre ; vert dei ikkje store i vår tid , så skal ervingane våre ha dei .
OLAV ( st or glad ) : Det var rett , det var rett ! Så skal det vera . ( Skalkut . ) Så du likar det ikkje reint så ille no som før i dag ?
AMUND : Nei , det er liksom eg tykkjer det har ein annan let ; det er eit anna ljos som skin over det .
Vanhøve , eitkvart som ikkje høver godt .
4 — Ervingen . 49
50
OLAV : J-ja , det er underleg med det , du . Men lat no ikkje ljoset skina så over det at du let alt saman stå som det no står . ( Til dei andre . ) Å , de kan ikkje tru , godtfolk , kor glad eg er ; eg er så fegen som eg fekk eit heilt rike . Eg trur eg lyt bort på leikvollen og dansa halling , så gamal som eg er . Alen fyrst og fremst så vil eg no kveda . ( Syng . )
No er alt så godt og vel , og ingen treng om å sukka .
Det må eg seia , den mannen er sæl som heve så god ei lukka .
No er striden tagna ;
det var ein heppen lagnad : det som såg ut
til sorg og sut ,
det vende seg om til fagnad .
( Olav , Amund , Inga og Gwinhild tek opp att : No er striden
tagna o . s . b . )
AMUND :
Aldri veit eg nokon strid som fekk så fager ein ende , som når ei vækje , ven og blid , stod opp og striden vende .
No er saki vunni , beste rådi er funni ; no kjem ein dag
av ljosaste slag ,
og klåraste soli er runni .
( Amund , Olav , Gunnhild og Inga tek opp att : No er saki vunni o . s . b . )
s.b . )
skal
5 1
OLAV ( til Amund ) :
Endå ein bate , skulle eg tru , det fylgjer med denne sætti ; d ' er at ein mann i sin heim kan bu og odelen fylgja ætti .
No skal me hage vera , ombot i bygdi gjera ,
setja vårt land i prydeleg stand
og endå nordmenner vera .
( Olav og Amund tek opp att : No skal me hage vera o .
AMUND :
No er ervingen komen heim , og heime vil han vera .
No vil han kjennast ved alle deim som kjensel på han bera .
No skal frendar finnast og gamle segner minnast . Ein heve gøymt
det hin heve gløymt , og så skal allting finnast .
( Amund , Olav , Gunnhild og Inga tek opp att : No frendar finnast o . s . b . )
Satt , semje , forlik . — Hag , dugeleg , hendig .
Du sundagskveld , du sundagskveld ( s . 15 ) .
Allegretto
fru m ii j g i
Dei træla , — dei træla ( s . 18 ) .
Moderato
jjH p j pl J gl lp pp § i > > i fr jri ^ p pupp pp J ^ ^ fr mii 11 > * * 111 j ffpp 5 J - j \ J > Ji I J / i J ' Ji 1 J K J ' j ± =
5 2
J
Hava me gløymt våre gamle stev ( s . 23 ) .
Allegretto $ b p - pp App ir p ? p ip-ppr pir?H
Aka pa isen håle ( s . 38 ) .
54
No er det tid at du ordet nemner ( s . 42 ) .
Moderato fri ■ bjiU PHIJ jUp